# Zdravniki z vestjo spregovorili o COVIDU 19

- 4:45 Laže o izjavah Luca Montagnierja, češ da ne vemo, kaj sploh ta virus je,
  "o čem se pogovarjamo." Če si dejansko pogledamo [njegove izjave](https://www.youtube.com/watch?v=durcHyxpFT4)
  vidimo, da prav nič ne dvomi o obstoju virusa. Dvomi zgolj o tem, da je nastal
  naravno.

- 5:50 Našteva epidemije, skozi katere smo šli. Pa nikoli ni imel pacienta, ki
  bi imel katero od naštetih bolezni (MERS, SARS, ptičja gripa, antraks,
  svinjska gripa, mišja mrzlica).
  - MERS: pri nas ga ni. Rezervoar so kamele in okužbe se pojavljajo zgolj
    posamično na bližnjem vzhodu. Težko se prenaša s človeka na človeka.
  - SARS: bila je zgolj lokalizirana epidemija v Aziji. Pri nas ga ni bilo.
  - ptičja gripa: spet lokalizirana epidemija na Kitajskem. Pri nas je ni bilo.
  - antraks: nikoli ni bilo kakšne večje epidemije. Od časa do časa pride zgolj
    do posamičnih okužb ali manjših zelo lokaliziranih izbruhov.
  - svinjska gripa: kroži med populacijo in večina od nas jo je verjetno že
    prebolela. Je zgolj še ena gripa, smrtnost ima približno pol nižjo (0,02%)
    od povprečne sezoonske gripe (0,04%). Torej jo je verjetno prebolela že
    večina njegovih pacientov in morda tudi on, ampak tega ni vedel, ker se pač
    redkokoga, ki zboli za gripo, testira, katero varianto ima. Testira se zgolj
    težke primere, ki so zaradi gripe hospitalizirani.
  - mišja mrzlica: kakšne posebne epidemije tudi ni bilo. So pa posamični
    primeri. Nič neverjetna pri tem, da se še ni srečal s pacientom, ki bi jo
    imel.

- 9:00 Laž, da se obdukcije umrlih za covid-19 ne izvajajo. Se izvajajo. Se pa
  iz varnostnih razlogov spomladi niso izvajale v vseh primerih. Izvedli so jih,
  kadar ni so bili v dvomih glede vzroka smrti.

- 9:30 Trditev, da večina žrtev, ki smo jih šteli pod covid-19 ni umrla za
  covid-19 je laž. Velika večina jih je umrla zaradi odpovedi pljuč, kar to
  trditev že postavlja pod velik vprašaj. Večina pridruženih bolezni, ki so
  navedene na mrliških listih umrlih s covid-19 je namreč posledica covid-19
  (odpoved pljuč, pogosta zapleta sta tudi srčni zastoj in odpoved ledvic), ali
  pa gre za pridružene bolezni, ki same po sebi niso usodne (povišan krvni tlak,
  sladkorna bolezen, prebolen rak v zadnjih letih ...).
  V Italiji so iz obdukcij umrlih s covid-19 ugotovili, da jih je [89% umrlo
  ZARADI covid-19](https://www.reuters.com/article/us-health-coronavirus-italy-study-idUSKCN24H2VZ).
  Podoben odstotek je bil tudi v Angliji in Walesu.

- 11:20 "V sebi imamo elektromagnetne mehanizme, ki nam pomagajo preboleti
  bolezen." Tega debilizma niti nima smisla komentirati.

- 12:30 "Zdrav človek ne more prenašati koronavirusa." Itak, saj če je zdrav,
  po definiciji nima virusa. Samo dr. Dobnikar je tu verjetno mislil okužene
  brez simptomov. To pa nikakor ne drži, je že od februarja veliko dobro
  dokumentiranih primerov, tudi superprenašalcev, ki so povzročili množične
  okužbe preden so dobili simptome. To je bil tudi glavni vzrok za tako slabo
  obvladovanje okužb v naših domovih za ostarele spomladi, ko okuženih brez
  simptomov niso ločevali in pri njih niso uporabljali zaščitne opreme. Takrat
  je namreš to isto zmoto trdil tudi WHO in velik del naših zdravnikom je žal
  tem zmotnim priporočilo sledil.

  Zdravniki tega, da tudi ljudje brez simptomov širijo virus niso sprejeli, ker
  bi kakšne avtoritete to trdile (WHO), ampak ker so to dejtvo občutili iz prve
  roke v DSO-jih.

- 13:55 Virus je bil izoliran in dokazan že v januarju in to v več državah
  (Kitajska, Avstralija, ZDA).

- 23:10 Očitno ne ve, kaj pomeni beseda "specifičen." To je, da vrača malo
  lažnih pozitivnih. Iz povedanega sledi, da dr. Pliberl misli ravno obratno.

- 26:35 Mask ne nosimo, da bi popolnoma preprečili prenos virusa, dovolj je, da
  ga zmanjšamo za dovoljšen odstotek. Če je npr. R0 = 3, je dovolj, da zmanjšamo
  prenos za več kot dve tretjini, da zavremo epidemijo. Maske ob pravilni
  uporabi, in, če jih nosimo vsi, zmanjšajo prenos za več kot 90%.

  Kot drugo, ne potrebujemo filtra, ki bi preprečil prehajanje posameznih
  virusov, saj ti ne plavajo po zraku posamično, pač pa "jahajo" na kapljicah
  sluzi, ki jih izločamo pri govorjenju, kihanju, kašljanju in tudi dihanju. Te
  pa so dovolj velike, da jih maska v precejšnji meri zadrži.
